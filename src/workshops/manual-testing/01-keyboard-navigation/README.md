# Övning: Tangentbordsnavigering

I denna övning ska vi testa och förbättra hur enkelt det är att navigera en webbsida enbart med hjälp av tangentbordet. Tangentbordsnavigering är viktigt för användare som inte använder mus eller pekskärm, till exempel personer med motoriska funktionsnedsättningar.

## Instruktioner

1. **Öppna webbsidan**
   Gå till webbsidan (http://localhost:5173/manual/keyboard) i detta repo med din webbläsare.

2. **Navigera med tangentbordet**
   Använd bara tangentbordet för att navigera sidan:
   - Använd `Tab` för att flytta mellan interaktiva element (t.ex. länkar, knappar, formulärfält).
   - Använd `Enter` för att aktivera länkar eller knappar.
   - Använd `Skift + Tab` för att gå tillbaka till föregående element.

3. **Testa följande**
   - Kan du nå alla interaktiva element på sidan?
   - Är det tydligt vilket element som är i fokus? Kontrollera att ett synligt fokus (t.ex. en ram eller bakgrundsfärg) visas runt det aktiva elementet.
   - Går det att navigera menyer och andra interaktiva områden med tangentbordet?

4. **Kombinera manuella tester med plugin för fokusordning**
[NerdeFocus](https://chromewebstore.google.com/detail/nerdefocus/lpfiljldhgjecfepfljnbjnbjfhennpd) - Identifierar problem med tangentbordsfokus. Loggar det för närvarande fokuserade elementet när man navigerar genom sidan.


5. **Utvärdera och föreslå förbättringar**
   Om du upptäcker problem, dokumentera vad som inte fungerar. Fundera på hur du kan förbättra sidan så att den blir lättare att navigera med tangentbordet.

## Mål med övningen

- Förstå vikten av tangentbordsnavigering för tillgänglighet.
- Identifiera eventuella problem med tangentbordsfokus och navigering.
- Föreslå åtgärder för att förbättra tillgängligheten.

